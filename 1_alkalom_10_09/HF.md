# Házifeladat

Határidő: 2024.10.13 23:59:59

A házifeladat megoldásait külön-külön fájlban mentsétek el,
zippelve az alábbi mail címre küldhetitek el: vince.dulicz@gmail.com

## Pénzrendszerező
**Feladat:**  
Készíts programot, mely bekéri a felhasználótól, hogy a kasszában hány 100, 200 és 500 Ft-os található.
A program számolja ki, hogy mennyi a beírt pénz összege!

---

## Celsius–Fahrenheit váltó
**Feladat:**  
Készíts programot, amely bekér a felhasználótól egy valós számot (Celsius fok), az eredményt átváltja Fahrenheit értékbe,
és kiírja az eredményt a képernyőre (0°C=32°F, 40°C=104°F, lineáris)!
Írd meg ugyanezt fordítva is!

---

## Időtartam
**Feladat:**  
Készíts programot, mely két időpontot kérdez a felhasználótól (óra, perc, másodperc külön),
majd kiszámítja a két időpont közötti időtartamot másodpercben, és az eredményt kiírja a képernyőre.

---

## Háromszög
**Feladat:**  
Készíts programot, mely egy síkbeli háromszög:
- a.) kerületét
- b.) területét
- c.) szögeit
- d.) a három magasság hosszát (ma, mb, mc)

képes kiszámítani. A háromszög pontjait (x, y) koordinátáival jellemezzük.

---

## Négyszög
**Feladat:**  
Készíts programot, melyben a felhasználó megadja egy tetszőleges négyszög csúcsainak koordinátáit.
A program kiszámítja a négyszög kerületét.
Feltételezzük, hogy a bevitt pontok által meghatározott szakaszok nem metszik egymást.
Számíttasd ki a területet is! (Ehhez Hérón képlete használható.)

# + Szorgalmi feladat: github fiók létrehozása és a megoldások feltöltése oda (github link küldése slack-en v mail-ben)
